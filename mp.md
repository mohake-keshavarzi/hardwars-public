## مقدمه:
بازی یک نفره که خیلی آسونه حالا بریم جند نفره !!
قراره یه بازی طراحی کنیم و در اون از وب سوکت استفاده کنیم.
## صورت مسئله:

در این پروژه هدف، پیاده‌سازی یک بازی چندنفره HTML روی کنترلر ESP32 است. این بازی باید به صورت بی‌سیم و محلی اجرا شود، به گونه‌ای که کاربران با اتصال به Access Point ایجادشده توسط ESP32 بتوانند وارد بازی شوند.
در این بازی یک ادمین سنگدل داریم که کور هم هست و بقیه بازیکنان داخل زمین را نمی بیند.  ولی سایر بازیکنان که هدف شان فرار کردن از دست این ادمین بدسگال است، کل صفحه بازی را می‌بینند. 

## مراحل طراحی پروژه:

### مرحله ۱: ایجاد Access Point توسط ESP32

 ESP32 در حالت Access Point قرار داده می‌شود.

IP پیش‌فرض (مثلاً 192.168.4.1) به عنوان آدرس ورود کاربران در مرورگرشان استفاده می‌شود.

از ESPAsyncWebServer برای راه‌اندازی سرور استفاده می‌شود.

### مرحله ۲: ساخت صفحه‌ی ورود برای کاربران

صفحه‌ی اولیه‌ای طراحی می‌شود که کاربران در آن نام خود را وارد کرده و وارد بازی شوند.

اگر تعداد کاربران ثبت‌نام شده بیشتر از یک نفر شد، امکان شروع بازی فعال می‌شود.

### مرحله ۳: تعریف نقش ادمین

یک کاربر که مستقیما به جوی‌استیک و صفحه نمایش دسترسی دارد به عنوان ادمین انتاب می‌شود.

### مرحله ۴: نقش شکارچی 

ادمین موقعیت یک دایره را بر روی صفحه نمایش کنترل می‌کند. ادمین از موقعیت شکارها خبر نداشته و تنها کورکورانه صفحه را جست‌وجو می‌کند و هر زمان که حتی بخشی از یک کاربر در دایره‌ی دید ادمین بیافتد LED روشن می‌شود

### مرحله ۵: طراحی نقشه بازی

محیط بازی یک میدان دو بعدی ساده است.

دید ادمین یک دایره‌ی روشن است و سایر  صفحه برای او تیره است.

کاربران عادی می‌توانند کل محیط بازی و موقعیت نقطه دید ادمین را ببینند.

### مرحله ۶: پیاده‌سازی مکانیزم شکار

اگر ادمین به مدت ۳ ثانیه متوالی یک کاربر را در دید خود نگه دارد، آن کاربر از بازی حذف می‌شود.

این کار با استفاده از ارسال موقعیت‌ها و بررسی برخورد شعاع دید انجام می‌شود.

### مرحله ۹: پیاده سازی مکانیزم فرار
هر کاربر بر روی گوشی یا لپ‌تاپ خود کل صفحه بازی و نقطه دید ادمین را نیز میبیند. کاربران باید مدام با جا به جایی دایره خود در صفحه از برخورد با محدوده دید ادمین پرهیز کنند.

### مرحله ۸: زمان‌بندی و پایان بازی

یک تایمر کلی برای مدت بازی در نظر گرفته می‌شود (3 دقیقه).

اگر ادمین همه کاربران را حذف کند: ادمین برنده است.

اگر حداقل یک کاربر تا پایان زمان باقی بماند: او برنده است.

### ابزارهای نرم‌افزاری:


WebSocket برای ارتباط آنی بین ESP32 و مرورگر کاربران

AsyncWebServer و AsyncWebSocket برای مدیریت صفحات و ارتباطات در سمت ESP32

### ابزارهای سخت‌افزاری:

ESP32

نمایشگر OLED برای نشان دادن وضعیت بازی به ادمین

کیپد ماتریسی یا جوی‌استیک برای کنترل دید ادمین

استفاده از LED 